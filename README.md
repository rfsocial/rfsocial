# rfsocial

### Az "rfsocial" webalkalmazás rövid leírása.

Az rfsocial webalkalmazás a Szegedi Tudományegyetem "Rendszerfejlesztés I." kurzus keretein belül került elkészítésre. Az alkalmazás témája a közösségi média volt, így ez az alkalmazás egy közösségi média webapplikációként készült el. A projekten 6 fő dolgozott 2024. szeptember végétől 2024. december elejéig. A projektet az egyetemi GitLab szerver használatával kellett elkészíteni, és így ismerkedhettek meg a hallgatók a Git verziókövető rendszerrel, ami a kurzus egyik fő tananyaga. 

#### A projekten dolgozott:
 - Banicz Zoltán (https://github.com/Bz0l1)
 - Bartos Martin (https://github.com/bmartin042503)
 - Csörgő Márk Ábrahám (https://github.com/eyeonspringfield)
 - Nagy Dániel
 - Tompos Robert Ioan
 - Tóth Bálint

A projektet Csörgő Márk Ábrahám koordinálta a kurzus alatt, így ő szervezett csapatmegbeszéléseket, illetve ő tartotta a "megrendelővel" (a kurzus esetében a gyakorlatvezetővel) a kapcsolatot.

A projekt lezártával nem minden funkció került teljes mértékben megvalósításra, így a projekt feltöltésre került GitHub-ra, ahol a csapat a szabad idejében tovább tud dolgozni az alkalmazáson, hogy a meg nem valósított funkciók és esetleges új funkciók is megvalósításra kerülhessenek.

### Az alkalmazás specifikációi

#### Technológia

Az alkalmazás egy Nodejs alapú webalkalmazás. Mind front-end-en mind back-end-en JavaScript segítségével oldottuk meg az üzleti logika kiszervezését. Az alkalmazás egy PostgreSQL alapú adatbázissal dolgozik. Használatba vettük még az Expressjs keretrendszer technológiáit, illetve az SCSS nyelvet is a stíluslapok elkészítésekor.

#### Funkciók

Az alkalmazás a következő funkciókkal rendelkezik:
- Regisztráció, bejelentkezés
- Bejegyzés közzététele
- Bejegyzésre reakció (like, dislike)
- Komment írása bejegyzésre
- Profil oldal megtekintés, és adatok szerkesztése
- Ismerős jelölése, törlés
- Real-time értesítések küldése különböző eseményekről (bejegyzésre komment, ismerősnek jelölés, stb.)
- Bejelentés küldése bejegyzésre, vagy kommentre
- Admin általi bejelentéskezelés (elfogadás vagy mellőzés)

Az alkalmazást a csapattal megbeszéltek szerint ezekkel a funkciókkal kívánjuk bőviteni:
- Üzenetek küldése (privát vagy csoportos)
- Képek feltöltése bejegyzéshez, vagy üzenetben
- Értesítések összefoglalása AI segítségével

Ezek a megvalósítani kívánt funkciók természetesen bővítésre kerülhetnek.

### Az alkalmazás elérhetősége

Az alkalmazás a kurzus keretein belül kitelepítésre került. Ehhez segítségül a DigitalOcean szolgáltatásait vettük igénybe.

Az alkalmazás a kurzus keretein belüli végleges verziója kitelepítve elérhető az alábbi címen: http://161.35.211.131/

### Hozzájárulás

Jelenleg nem fogadunk külső hozzájárulásokat.